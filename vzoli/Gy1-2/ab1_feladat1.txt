ELTE Oracle adatbázisok elérése
SQL Developer használata
Egy táblára vonatkozó lekérdezések az SQL-ben 
 - mintapéldák az SFWO záradék használatára, NULL érték, kifejezések
   (cr_dept_emp.sql, SQL_alap1.pdf, SQL_alap2.pdf)
 
Gyakorló táblák létrehozása (cr_szeret.txt, cr_dolgozo.txt, cr_csatahajok)
 
   - Milyen azonosítójú osztályon dolgoznak a dolgozók? (kiterjesztett vetítés)
   - Adjuk meg a dolgozók között elõforduló foglalkozások neveit (vetítés,
     az eredmény halmaz legyen, vagyis minden foglalkozást csak egyszer írjuk ki!)
   - Kik azok a dolgozók, akiknek a fizetése > 2800? (kiválasztás, elemi feltétel)
   - Kik azok a dolgozók, akiknek a fizetése 2000 és 4500 között van?
     (1.mo: kiválasztás, összetett feltétel; 2.mo: where-ben: intervallum)
   - Kik azok a dolgozók, akik a 10-es vagy a 20-as osztályon dolgoznak?
     (1.mo: kiválasztás, összetett feltétel; 2.mo: where-ben: in értékek)
   - Adjuk meg azon dolgozókat, akik nevének második betûje 'A' (where: like)
   - Kik azok a dolgozók, akiknek a jutaléka ismert? (vagyis nem NULL)

SZERET tábla

NEV         GYUMOLCS
--------------------
Malacka     alma
Micimackó   alma
Malacka     körte
Kanga       alma
Tigris      alma
Malacka     dinnye
Micimackó   körte
Tigris      körte

1.  Melyek azok a gyümölcsök, amelyeket Micimackó szeret?
2.  Melyek azok a gyümölcsök, amelyeket Micimackó nem szeret? (de valaki más igen)
3.  Kik szeretik az almát?
4.  Kik nem szeretik a körtét? (de valami mást igen)
5.  Kik szeretik vagy az almát vagy a körtét?
6.  Kik szeretik az almát is és a körtét is?
7.  Kik azok, akik szeretik az almát, de nem szeretik a körtét?
8.  Kik szeretnek legalább kétféle gyümölcsöt?
9.  Kik szeretnek legalább háromféle gyümölcsöt?
10. Kik szeretnek legfeljebb kétféle gyümölcsöt?
11. Kik szeretnek pontosan kétféle gyümölcsöt?
12. Kik szeretnek minden gyümölcsöt?
13. Kik azok, akik legalább azokat a gyümölcsöket szeretik, mint Micimackó?
14. Kik azok, akik legfeljebb azokat a gyümölcsöket szeretik, mint Micimackó?
15. Kik azok, akik pontosan azokat a gyümölcsöket szeretik, mint Micimackó?
16. Melyek azok a (név,név) párok, akiknek legalább egy gyümölcsben eltér 
    az ízlésük, azaz az  egyik szereti ezt a gyümölcsöt, a másik meg nem?
17. Melyek azok a (név,név) párok, akiknek pontosan ugyanaz az ízlésük, azaz 
    pontosan  ugyanazokat a gyümölcsöket szeretik? 
18. SZERET(NEV, GYUMOLCS) tábla helyett EVETT(NEV, KG) legyen a relációséma 
    és azt tartalmazza, hogy ki mennyi gyümölcsöt evett összesen. 
    Ki ette a legtöbb gyümölcsöt? 

Fejezzük ki a természetes összekapcsolást a többi alapmûvelet segítségével. 
(A Descartes szorzatot tekintsük alapmûveletnek.)

Fejezzük ki a Descartes szorzatot a többi alapmûvelet segítségével. 
(A természetes összekapcsolást tekintsük alapmûveletnek.)

Feladat: Ez a példa, a II. világháború csatahajóival(bb) és cirkálóival (bc) foglalkozik, és a következõ sémájú relációkat tartalmazza:

    Hajóosztályok(osztály, típus, ország, ágyúkSzáma, kaliber, vízkiszorítás)
    Hajók(hajónév, osztály, felavatva)
    Csaták(csatanév, dátum)
    Kimenetelek(hajónév, csatanév, eredmény)

1.    Melyek azok a hajók, amelyeket 1921 elõtt avattak fel?

2.    Adjuk meg azokat a hajóosztályokat a gyártó országok nevével együtt, amelyeknek az ágyúi legalább 16-os kaliberûek.

3.    Adjuk meg a Denmark Strait-csatában elsüllyedt hajók nevét.

4.    Adjuk meg az adatbázisban szereplõ összes hadihajó nevét. (Ne feledjük, hogy a Hajók relációban nem feltétlenül szerepel az összes hajó!)

5.    Melyek azok az országok, amelyeknek csatahajóik is és cirkálóhajóik is voltak?

6.    Melyik hajó melyik országban készült?

7.    Adjuk meg a Guadalcanal csatában részt vett hajók nevét, vízkiszorítását és ágyúi­nak a számát.

8.    Soroljuk fel a biztosan 1943 elõtt épült hajókat!

9.    Melyik csatában volt mindenféle eredmény?

10.   Melyik években avattak legalább 3 hajót?

11.    Az 1921-es washingtoni egyezmény betiltotta a 35 000 tonnánál súlyosabb hajókat. Adjuk meg azokat a hajókat, amelyek megszegték az egyezményt.

12.    Adjuk meg azokat a hajókat, amelyek "újjáéledtek", azaz egyszer már megsérültek egy csatában, de egy késõbbi csatában újra harcoltak.

13.    Adjuk meg azokat az osztályokat, amelyekbe csak egyetlenegy hajó tartozik.

14.    Évenkénti bontásban hány hajót avattak?

15.    Mely hajóosztályból mikor avatták az utolsó hajót?